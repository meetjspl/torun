# Meet.js Toruń

## Kiedy następny event?
**meet.js Toruń #4**
🕕 14 marca 2019, 18:00, WMiI UMK

Zapraszamy na czwarte spotkanie meet.js Toruń, które odbędzie się już 14 marca (czwartek) o godzinie 18:00 🕕 w sali S9 na Wydziale Matematyki i Informatyki UMK przy ul. Chopina 12/18.

Wstęp na spotkanie jest wolny.

🎤 W programie aż trzy półgodzinne prelekcje (wszystkie po polsku): 🎤
1. "glimmer.js internals" - Adrian Mróź
2. "TypeScript. Every rose has its thorns" - Kamil Zagrabski
3. "Become reactive with RxJS" - Wojciech Trawiński

Po spotkaniu zapraszamy na małe after-party. Jest to świetna okazja lepiej się poznać, porozmawiać o prezentacjach lub o swoich projektach. Sponsor spotkania firma Simplito (https://simplito.com) funduje pizzę 🍕, tym bardziej zapraszamy :)

### glimmer.js internals

Adrian wprowadzi nas w świat glimmer.js i pod pozorem frameworka będzie opowiadał o wirtualnych maszynach i konstruowaniu sztucznego czasu! W prezentacji nie zabraknie ostrych porównań po drodze do Reacta.

**Adrian Mróź** - Tworzę wizualizacje danych od pięciu lat a programuję od dziesięciu. Obecnie pracuję w Allegro a w wolnej chwili eksperymentuję z funkcyjnymi językami programowania.


### TypeScript. Every rose has its thorns

W pracy programisty często zdarzają się momenty, w których myślimy "Szkoda, że nie wiedziałem tego wcześniej...".

Dlatego przed wyborem kolejnego języka czy biblioteki warto poszukać odpowiedzi na pytanie: jak dana technologia sprawdza się w boju? Czy rzeczywiście warto się z nią zapoznać? Co mówią na jej temat użytkownicy? Z jakimi problemami się borykają?

W mojej prezentacji chciałbym odpowiedzieć na te pytania. Jeśli chcesz sprawdzić co, jako programista TypeScript, chciałbym wiedzieć dwa lata temu oraz jak oceniam ten język z perspektywy czasu - zapraszam!

**Kamil Zagrabski** - Starszy Programista w eCom.software. Programuje w technologiach frontendowych od 9 lat, od dwóch głównie z użyciem TypeScriptu i Reacta. Zwolennik rozwiązań, które są zrozumiałe i łatwe w utrzymaniu.

### Become reactive with RxJS

Podczas mojej prezentacji poznacie bibliotekę RxJS pozwalającą na tworzenie reaktywnego kodu. Poznasz podstawowe elementy biblioteki oraz nauczysz się jak myśleć w reaktywny sposób w świecie gdzie wszystko jest strumieniem danych :)

**Wojciech Trawiński** - Jestem Frontend developerem pracującym na codzień w firmie 7N, dla którego Angular, RxJS oraz TypeScript to absolutny must-have we frontendowym świecie.

## Poprzednie spotkania
Lista poprzednich spotkań dostępna jest [tutaj](previous.md).
