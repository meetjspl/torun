# Meet.js Toruń

## Kiedy następny event?
**meet.js Toruń #3**  
🕕 11 grudnia 2018, 18:00, WMiI UMK

Zapraszamy na trzecie spotkanie meet.js Toruń, które odbędzie się 🕕 11 grudnia (wtorek) o godzinie 18:00 🕕 w sali S9 na Wydziale Matematyki i Informatyki UMK przy ul. Chopina 12/18.

Wstęp na spotkanie jest wolny.

🎤 W programie dwie prelekcje (obie po polsku): 🎤
1. "What I learned creating my first Open Source library" - Maciej Myśliński (30 minut)
2. "Pan tu nie stał, czyli problemy asynchroniczności w JavaScript" - Tomasz Bielawa (wyjątkowo dłużej - 45 minut)

Po spotkaniu wraz ze sponsorem firmą Simplito (https://simplito.com) zapraszamy na małe after-party. Wkrótce więcej szczegółów.

► "What I learned creating my first Open Source library"

Zawsze marzyłem o stworzeniu swojej własnej biblioteki Open-Source. Nigdy nie brakowało mi też wymówek: muszę zdobyć więcej doświadczenia, jest tyle innych pilnych obowiązków, są lepsi ode mnie. Poza tym wydawało się, że każdy istotny problem został już rozwiązany. Założę się, że jesteś choć trochę podobny do mnie.
Z mojej prezentacji dowiesz się:
- jak zauważyłem problem, który nie został jeszcze rozwiązany,
- jak wypracowałem rozwiązanie,
- czego nauczyłem się po drodze.
No i będziesz o krok bliżej stworzenia swojej własnej biblioteki Open-Source!

Maciej Myśliński - pracuje w Netguru jako Senior Frontend Developer i Team Leader. Jego misją w 2018 roku jest wystąpić na każdym frontendowym meetupie w Polsce. W wieku 19 lat sprzedał swój motocykl, kupił pierwszy komputer i zaczął uczyć się programowania. Codziennie rano wstaje po to, żeby rozwijać siebie i pomagać innym być lepszymi programistami.


► "Pan tu nie stał", czyli problemy asynchroniczności w JavaScript

Każdy programista JavaScript mając do czynienia z asynchronicznością w aplikacjach 
prędzej czy później będzie musiał zmierzyć się ze zjawiskiem zwanym "callback hell".
Przyjrzymy się więc, co ma do zaoferowania w tej kwestii ECMAScript od wersji 6.

Tomasz Bielawa - Frontend developer, zwolennik Drogi Czystego Kodu, po godzinach fan wszystkiego co można przeczytać.

## Poprzednie spotkania
Lista poprzednich spotkań dostępna jest [tutaj](previous.md).
