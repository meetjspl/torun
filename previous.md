# Poprzednie spotkania

## meet.js Toruń #5
🎤 W programie dwie półgodzinne prelekcje: 🎤
1. "WebComponents, czyli mój własny element HTML" - Mateusz Lewandowski
2. "Co ona ma, czego nie mam ja? Biblioteka React i jej klony" - Mateusz Chrzonstowski

### 🔥 O prezentacjach: 🔥

### WebComponents, czyli mój własny element HTML
W świecie wszech obecnych frameworków, bibliotek i narzędzi do tworzenia wielkich aplikacji internetowych, czasem zachodzi potrzeba dodania prostego elementu na stronę www. Prezentacja ta pozwoli zapoznać się z podstawami web komponentów oraz pokaże jak stworzyć i dodać własny element do strony bez używania Angularów, Reactów i innych Vue.

**Mateusz Lewandowski** - programista z 10 letnim doświadczeniem; od 5 lat związany z frontendem, początkowo ExtJS, a od połowy 2016 Angular, którego pierwszych wersji (jeszcze RC) nie bał się wdrażać na produkcji ;). Wielki fan języka TypeScript i frameworka Angular. Prywatnie entuzjasta aktywnego trybu życia - rower i bieganie w wersji amator-pro.

### Co ona ma, czego nie mam ja? Biblioteka React i jej klony
React z przytupem wszedł do świata front-endu i jeszcze długo nie zejdzie z pozycji lidera (wystarczy spojrzeć na raport npm-a za 2018 rok).
Coraz więcej i coraz częściej pojawiają się jednak uproszczone i odchudzone wersje tej biblioteki.
Dodatkowo, wychodzą narzędzia używające Reacta, ale np. wykonujące Server-Side Rendering lub generujące statyczne strony WWW.
Sam React również wymyśla nowe rzeczy i tak oto dostaliśmy Context, Hooki i inne tego typu kwestie.
Podczas wystąpienia postaram się przybliżyć temat Reacta i “reactopodobnych”. Tak, żeby każdy mógł zastanowić się nad tym, co najlepiej sprawdzi się w jego specyficznej sytuacji, na jego specyficznym projekcie

**Mateusz Chrzonstowski** - Pomagam ludziom osiągać lepsze efekty, wytwarzając oprogramowanie oraz dzieląc się wiedzą o tym, jak należy programować. Łączę inżynierskie spojrzenie z uśmiechem i dostrzeganiem pierwiastka ludzkiego w sofcie.
Początkowo nastawiony na front-end, ostatnie lata w obszarze integracji systemów, a tak naprawdę inżynier oprogramowania i programista full-stack. Od 2013 roku zarabiam na życie kodem. Dodatkowo, jestem trenerem w jednej ze szkół programowania.
Występuję też podczas meetupów, targów i konferencji.
Oprócz programowania i dzielenia się wiedzą, pasjonuję się jeszcze MMA, Dragon Ballem i strategiami wielkich firm.

---

## meet.js Toruń #4
🎤 W programie aż trzy półgodzinne prelekcje (wszystkie po polsku): 🎤
1. "glimmer.js internals" - Adrian Mróź
2. "TypeScript. Every rose has its thorns" - Kamil Zagrabski
3. "Become reactive with RxJS" - Wojciech Trawiński

### 🔥 O prezentacjach: 🔥

### glimmer.js internals
Adrian wprowadzi nas w świat glimmer.js i pod pozorem frameworka będzie opowiadał o wirtualnych maszynach i konstruowaniu sztucznego czasu! W prezentacji nie zabraknie ostrych porównań po drodze do Reacta.

**Adrian Mróź** - Tworzę wizualizacje danych od pięciu lat a programuję od dziesięciu. Obecnie pracuję w Allegro a w wolnej chwili eksperymentuję z funkcyjnymi językami programowania.


### TypeScript. Every rose has its thorns
W pracy programisty często zdarzają się momenty, w których myślimy "Szkoda, że nie wiedziałem tego wcześniej...".

Dlatego przed wyborem kolejnego języka czy biblioteki warto poszukać odpowiedzi na pytanie: jak dana technologia sprawdza się w boju? Czy rzeczywiście warto się z nią zapoznać? Co mówią na jej temat użytkownicy? Z jakimi problemami się borykają?

W mojej prezentacji chciałbym odpowiedzieć na te pytania. Jeśli chcesz sprawdzić co, jako programista TypeScript, chciałbym wiedzieć dwa lata temu oraz jak oceniam ten język z perspektywy czasu - zapraszam!

**Kamil Zagrabski** - Starszy Programista w eCom.software. Programuje w technologiach frontendowych od 9 lat, od dwóch głównie z użyciem TypeScriptu i Reacta. Zwolennik rozwiązań, które są zrozumiałe i łatwe w utrzymaniu.

### Become reactive with RxJS
Podczas mojej prezentacji poznacie bibliotekę RxJS pozwalającą na tworzenie reaktywnego kodu. Poznasz podstawowe elementy biblioteki oraz nauczysz się jak myśleć w reaktywny sposób w świecie gdzie wszystko jest strumieniem danych :)

**Wojciech Trawiński** - Jestem Frontend developerem pracującym na codzień w firmie 7N, dla którego Angular, RxJS oraz TypeScript to absolutny must-have we frontendowym świecie.

---

## meet.js Toruń #3
🎤 W programie dwie prelekcje (obie po polsku): 🎤
1. "What I learned creating my first Open Source library" - Maciej Myśliński (30 minut)
2. "Pan tu nie stał, czyli problemy asynchroniczności w JavaScript" - Tomasz Bielawa (wyjątkowo dłużej - 45 minut)

### 🔥 O prezentacjach: 🔥

### What I learned creating my first Open Source library
Zawsze marzyłem o stworzeniu swojej własnej biblioteki Open-Source. Nigdy nie brakowało mi też wymówek: muszę zdobyć więcej doświadczenia, jest tyle innych pilnych obowiązków, są lepsi ode mnie. Poza tym wydawało się, że każdy istotny problem został już rozwiązany. Założę się, że jesteś choć trochę podobny do mnie.
Z mojej prezentacji dowiesz się:
- jak zauważyłem problem, który nie został jeszcze rozwiązany,
- jak wypracowałem rozwiązanie,
- czego nauczyłem się po drodze.
No i będziesz o krok bliżej stworzenia swojej własnej biblioteki Open-Source!

**Maciej Myśliński** - pracuje w Netguru jako Senior Frontend Developer i Team Leader. Jego misją w 2018 roku jest wystąpić na każdym frontendowym meetupie w Polsce. W wieku 19 lat sprzedał swój motocykl, kupił pierwszy komputer i zaczął uczyć się programowania. Codziennie rano wstaje po to, żeby rozwijać siebie i pomagać innym być lepszymi programistami.

### "Pan tu nie stał", czyli problemy asynchroniczności w JavaScript
Każdy programista JavaScript mając do czynienia z asynchronicznością w aplikacjach 
prędzej czy później będzie musiał zmierzyć się ze zjawiskiem zwanym "callback hell".
Przyjrzymy się więc, co ma do zaoferowania w tej kwestii ECMAScript od wersji 6.

**Tomasz Bielawa** - Frontend developer, zwolennik Drogi Czystego Kodu, po godzinach fan wszystkiego co można przeczytać.

---

## meet.js Toruń #2
🎤 W programie dwie półgodzinne prelekcje: 🎤
1. "Visual Regression Testing, czyli porównywanie obrazków" - Adrian Rydzyński
2. "Higher-Order Lifestyle" - Paweł Maciejewski

### 🔥 O prezentacjach: 🔥

### 1. Visual Regression Testing, czyli porównywanie obrazków
Świat nie kończy się na testach jednostkowych. Zwłaszcza, jeśli zadajemy sobie pytanie: "Czy na rozdzielczości X moja zmiana w wariancie Y i Z będzie wyglądać dobrze?". Co jeśli mamy 5 widoków, 10 breakpointów i jeszcze więcej wariantów? Przeanalizujemy jak za pomocą kilkunastu obrazków zaoszczędzić dziesiątki godzin pracy developerów i testerów.

**Adrian Rydzyński** - Frontend developer w Allegro w zespole zajmującym się widokiem listy ofert. Pasjonat wszystkiego co związane z JavaScriptem. Wyznający zasadę: "Masz coś zrobić więcej niż raz? Napisz skrypt w JSie albo sprawdź NPMa, na pewno ktoś już to napisał." Prywatnie wielki fan (i były zawodnik) futbolu amerykańskiego oraz współtwórca quizów z filmów i seriali na platformę Android.

### 2. Higher-Order Lifestyle
Na tej prezentacji postaram się pobudzić waszą funkcyjną wyobraźnię, opowiem o Higher-order Components, ale i nie tylko. Będzie to alegoryczna opowieść o reużywalności kodu w komponentowym świecie React.js podczas której pokażę jak higher-order "cokolwiek" może zmienić sposób w jaki patrzycie na kod.

**Paweł Maciejewski** - Full-stack Developer z żyłką do Front-endu. Fanboy Node.js, React.js, TDD, gier planszowych i dobrego piwa.

---

## meet.js Toruń #1
🎤 W programie trzy półgodzinne prelekcje: 🎤
1. "Single Page App - jak podejść do obsługi danych?" - Szymon Kumorek
2. "Czy moja aplikacja działa?" - Jakub Westfalewski
3. "ngPorn, czyli angular bez spodni" - Karol Wąsik


### 🔥 O prezentacjach: 🔥

### 1. Single Page App - jak podejść do obsługi danych?
Na postawie własnych spostrzeżeń i doświadczeń opowiem o cechach wygodnej warstwy wymiany danych dla aplikacji SPA. Przeanalizujemy cele, jakie muszą realizować mechanizmy dostarczające dane we frontendzie i zastanowimy się nad użyciem RESTa czy GraphQLa.

**Szymon Kumorek** - Programista z powołania, lubiący skuteczne i eleganckie rozwiązania. Od ponad 5 lat komercyjnie związany z frontendem oraz skryptowym backendem. Prywatnie miłośnik rowerów górskich.

### 2. Czy moja aplikacja działa?
Pytanie choć zadane za pomocą "czy" i oczekujące odpowiedzi binarnej, skrywa w sobie wiele aspektów i trudności aby nam jako developerom odpowiedzieć twierdząco. W wielu sytuacjach odpowiedź "u mnie działa" może okazać się niewystarczająca i niewyczerpująca tematu dostępności. W tej krótkiej prezentacji spróbujemy znaleźć narzędzia które pomogą nam spać spokojnie. 

**Jakub Westfalewski** - Lider zespołu deweloperskiego w Allegro zajmującym się stroną widoku oferty, pracujący z technologiami frontendowymi i backendowymi, prywatnie miłośnik muzyki i zagadnień związanych z reprodukcją dźwięków.

### 3. ngPorn, czyli angular bez spodni
W tej prelekcji dowiemy się jak wyglada proces kompilacji angulara. Rozbierzemy na składowe angular-cli i omówimy kolejno każdy etap aby finalnie uruchomić projekt po stronie klienta.

**Karol Wąsik** - señor frontend w firmie itCraft, we froncie siedzi od internet explorera 5.5. Yolo developer najczęściej z przymusu. Git push -f maksymą na życie. Ma dożywotni zakaz sql dumpa na produkcji w 5 województwach
